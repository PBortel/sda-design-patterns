# Wzorce Projektowe, dla Software Development Academy

"_Wchodzisz w świat w pełni obiektowy, trudny i żarłoczny. Wypełniony abstrakcjami, dziedziczeniem, polimorfizmem, programowaniem uogólnionym i relacjami. Wchodzisz w umysły i doświadczenia tysiecy programistów. Zebrane przed laty i kultywowane po dzień dzisiejszy. Zmieniające oblicze świata poprzez kod. Wchodzisz na własne życzenie..._"

\- _przestraszony programista_


### Nota prawna

Drogi użytkowniku. Ze względu na ochronę wartości intelektualnej zachęcam Cię, abyś na wstępie zapoznał się z poniższą 
notą prawną dotyczącą repozytorium. Uzyskałeś dostęp do repozytorium i tym samym poniższe zapisy w całości Cię dotyczą. 
Proszę Cię o współpracę w ochronie tej wartości i przestrzeganie niżej opisanych zasad. Dziękuję.

> Repozytorium, jego treść i zawartość podlegają ochronie prawnej. Wykorzystywanie materiałów zawartych w repozytorium 
może odbywać się tylko za zgodą autora.

> Repozytorium jest **prywatne**. Udostępniane jest wybranym osobom i tylko przez te osoby może być wykorzystywane. 
Dalsze rozpowszechnianie i/lub kopiowanie repozytorium bez zgody autora, w całości lub we fragmentach, jest zabronione.

> Autorem i właścicielem repozytorium jest Michał Kupisiński Honest IT Consulting. 

> Repozytorium oraz każda jego kopia (fork) muszą zachować powyższą notę prawną.

### Przygotowanie repozytorium

1. Upewnij się, że został Ci nadany dostęp do repozytorium i masz prawo utworzenia `fork`'a i wykonania `pull-request`'u.
1. Utwórz `fork` repezytorium na swoim koncie github ([*fork*](https://guides.github.com/activities/forking/))
1. Sklonuj swój `fork` na dysk. Najlepiej utwórz wcześniej folder zbiorczy dla tego i innych repozytoriów, np. 
`repositories` albo `workspace`. Do sklonowania wykorzystaj polecenie `git clone`.
   
   > Upewnij się, że repozytorium zostało poprawnie utworzone przy pomocy `git status`
   
   > **Pamiętaj, aby utworzyć klon Twojego `fork-a`, a nie repozytorium głównego**
   
1. Pamiętaj aby po każdym rozwiązanym zadaniu dodać je (`git add`) i zakomitować (`git commit`) do swojego `fork`'a.
1. Jeżeli rozwiązanie wymaga uzupełnienia odpowiedzi/obserwacji, to wstaw je jako komentarz wieloliniowy na początku 
pliku źródłowego, którego dotyczy zadanie.
1. Na koniec pamiętaj, aby wypchnąć wszystkie zmiany do swojego `fork`'a (polecenie: `git push`) oraz utworzyć `pull-request` ([*pull request*](https://help.github.com/articles/creating-a-pull-request)) do repozytorium głównego. **Musisz to zrobić na koniec zajęć**.

   > Pamiętaj, że możesz potem dalej realizować zadania, commitować je oraz wypychać. Nowe zadania i zmiany w istniejących 
   zostaną automatycznie uwzględnione we wcześniejszym `pull-request`.
   
1. Baw się dobrze przy rozwiązywaniu zadań ;)

### Wprowadzenie

Przygodę ze wzorcami projektowymi rozbijamy na dwa moduły. 

#### Moduł 1. Poznanie wybranych wzorców GoF

Celem pierwszego modułu jest poznanie wybranych wzorców: poprzez spotkanie problemu, który rozwiązują, ich zrozumienie, wdrożenie i docenienie efektów (dyskusja nad efektami). Moduł pierwszy pozwala każdemu poznać i poczuć kilka wybranych wzorców projektowych. Jest również łatwiejszym z dwóch dostępnych.

[Rozpocznij pracę z tym modułem](modules/module_a/README.md)

---

#### Moduł 2. Gra we wzorce

Celem drugiego modułu jest utworzenie aplikacji, która aż do przesilenia wykorzystuje wzorce projektowe. Pozwoli to poczuć wzorce w praktycznym działaniu i odblokować ich możliwości. Wzorce GoF zostały określone jako wzorce obiektowe dla rozszerzalnego oprogramowania obiektowego. Aby ich moc mogła być ujawniona oprogramowanie (program) musi się rozszerzać i rozbudowywać. Moduł drugi wprowadza Cię w takie środowisko i pozwala Ci je budować wzorzec po wzorcu.

[Rozpocznij pracę z tym modułem](modules/module_b/README.md)

---